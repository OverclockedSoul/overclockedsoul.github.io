---
layout: post
title: "Mind Reset"
categories: relatos scifi
---


-Entens que implica firmar aquest document
-Sí, he llegit totes les condicions i estic 100% segur, vull aquest canvi a la meva vida.

En Marc es trobava dintre de l'oficina de Mind Reset. Aquesta empresa innovadora proposava un servei únic. La modificació sistemàtica de tots els algoritmes de recomanació d'un usuari. Des de les xarxes socials fins als motors de cerca, cada plataforma digital que en Marc utilitzava seria alterada per començar a mostrar-li contingut dissenyat per canviar gradualment la seva manera de pensar, els seus interessos i, en última instància, la seva personalitat sencera. Era una intervenció subtil, però profunda en el seu univers digital, una forma de reprogramació mental a través del control minuciós del que veuria a les seves pantalles dia rere dia.

Mind reset proposava diverses modificacions, anaven des del canvi d'interessos fins a la desintoxicació total a les pantalles. El Marc havia triat la segona. Feia anys que els ordinadors dictaven la seva vida. Cada segon el passava fent el que anomenen doom scrolling a Tiktok i Instagram. La seva antiga passió per la fotografia s'havia convertit en una obsessió malaltissa per aconseguir likes. Les seves amistats s'havien anat difuminant, substituïdes per seguidors virtuals que ni tan sols ell coneixia. Els dinars familiars s'havien tornat una tortura, i la seva feina com a dissenyador gràfic penjava d'un fil després de tres avisos per baixa productivitat.

-D’acord si ho tens clar firma aquí i aquí. El primer document ens dona permís per accedir a tots els teus comptes de xarxes socials per modificar les recomanacions. El segon document ens garanteix accés al teu ordinador per evitar que creïs comptes nous.

En Marc va firmar sense pensar-ho, tenia clar que volia aquest canvi i el veia impossible per voluntat pròpia. La seva addicció era massa forta en aquell punt.

Quan va tornar a casa de seguida va encendre l'ordinador i ficar-se a Tiktok. L’aplicació semblava funcionar de forma normal, tenia el seu compte i podia seguir mirant vídeo rere vídeo. Però quan portava 15 minuts es va adonar d'una cosa estranya. Els vídeos no li semblaven interessants, normalment podia passar-se hores scrollejant i ni adonar-se del passatge del temps, ara portava 15 minuts i ja estava avorrit. Decideix obrir Instagram i es troba amb el mateix, el contingut sembla estar personalitzat per a no agradar-li. Frustrat decideix apagar l'ordinador.

Eren les quatre de la tarda i el Marc ja no sabia què fer. Feia anys que el seu temps lliure havia estat completament dedicat a consumir contingut digital, i ara, sense aquest refugi, es trobava desorientat. Ja no recordava quines eren les seves aficions. No tenia ganes de llegir, ni d’escriure, ni tan sols de sortir a fer una passejada. El buit que el mòbil havia omplert durant tant de temps era ara un forat encara més gran. Desconcertat, va seure al sofà i va mirar el sostre, amb la sensació que no sabia ni qui era sense una pantalla al davant.
Va intentar agafar un llibre que tenia pendent des de feia anys, quan ja portava 10 pàgines ho va deixar estar. El seu cervell s'havia acostumat a tenir pujades de dopamina amb les activitats que feia i llegir no omplia aquesta falta de dopamina. Ara mateix res li apeteixia, es trobava en un infern creat per ell mateix.

Desesperat decideix trucar a Mind Reset per desfer el procediment, després d'una espera interminable de 10 minuts li diuen que no poden desfer el procediment fins al dilluns que ve. Era divendres així que ha d’esperar tres dies.

En Marc va penjar el telèfon i es va quedar assegut en silenci. Aquells tres dies li semblaven una eternitat. Tenia una set molt forta, d’entreteniment, de fer alguna cosa que l’omplis, però tot al seu voltant tot estava buit als seus ulls. Va començar a caminar per l'apartament, desorientat, amb el cap ple de pensaments foscos que no podia controlar. Finalment, cedeix als pensaments i salta per la finestra.

Tres dies després es desperta a l’hospital, ha sobreviscut, però les seves cames estan irreparables. El primer que fa és encendre el mòbil, mira les recomanacions de Tiktok i li tornen a interessar. Marc sospira d’alegria de què s’hagi revertit el procés de Mind Reset. Ara li espera una recuperació llarga i dolorosa, però aquest infern li sembla més agradable que l’infern creat per Mind Reset.

