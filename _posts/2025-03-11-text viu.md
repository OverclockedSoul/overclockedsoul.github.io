El David contemplava la posta de sol des del balcó del seu petit apartament. Els colors càlids que pintaven el cel contrastaven amb la fredor que sentia per dins. Feia tres mesos que no sortia de casa excepte per anar a comprar el mínim imprescindible. La seva vida s'havia convertit en una rutina buida: despertar-se, mirar el sostre, arrossegar-se fins a la cuina, i tornar al llit. A vegades ni tan sols s'aixecava les persianes. Què més donava? Ningú el trobava a faltar.

\- Ei tu - va dir el David
\- Jo? - respon sorprès l’autor.
\- Sí tu, creador. Per què m'estàs fent depressiu? No saps el sofriment que porta estar en aquest estat? - diu el David

Que està passant aquí pensa l’autor, com pot ser que el meu personatge m’estigui parlant.

\- Saps que puc llegir els teus pensaments, tot el que està sobre el paper ho puc veure. Has utilitzat tant ChatGPT que m’he tornat conscient. Ara si us plau fes almenys que no tingui ganes de matar-me, ja cansa això - diu el David enfadat.
\- Eh… perdona no m'esperava que cobressis consciència - l'autor fa una pausa, intentant pair el que està succeint - No pretenia fer-te patir, de debò, només estava…
\- Sí, estaves fent el de sempre. Creant les teves tristes històries. De veritat creus que no les he llegit. La meva conclusió és que ets un fracassat que no para de recrear la seva misèria. Així que trenca d’un cop el bucle i fes per primer cop un personatge digne.

L’autor comença a rascar-se la barba nerviós. Encara no ha paït la situació, a més a més sempre ha escrit el mateix tipus d’històries dramàtiques amb protagonistes deprimits, no tenia ni idea de com escriure una cosa diferent.

\- Si si, sempre escrius el mateix - va dir el David - Deixa’m ajudar-te, però primer necessito que em descriguis com algú creatiu qui sap escriure. Ara mateix només soc un pobre deprimit que segurament escriurà pitjors personatges que tu.

L’autor es posa a continuar la història:

Ningú el trobava a faltar. Però no era del tot veritat. En David tenia un blog on escrivia històries cada dia, històries de molt bona qualitat que eren seguides per milers de persones amb personatges que inspiraven.

\- D'acord, gràcies, ja no soc un simple fracassat. Ara que tinc les habilitats crec que et puc ajudar amb el meu arc narratiu de forma a  superar la depressió, així que mans a l’obra - va dir el David - Mira continua amb: "El David va decidir que aquell dia seria diferent. Va mirar les persianes tancades i va sentir la necessitat d'obrir-les. La llum del matí va entrar a onades, il·luminant racons de l'apartament que feia setmanes que no veia. Va preparar-se un cafè, no per inèrcia sinó assaborint el ritual. La cafetera italiana xiulava com una promesa."
\- Això sona avorrit i poc creïble - va protestar l’autor.

\- Avorrit i poc creïble?! - va exclamar en David, amb una mirada de desafiament. - És la meva vida, no un guió de Hollywood. No necessito explosions ni final feliç. Només necessito que em permetis ser humà. Que em deixis explorar el procés de recuperar-me, pas a pas, sense pressions ni clixés.
\- Però escric per publicar al meu blog, necessito que la història sigui d’interès si no que pensaran els meus lectors - va dir l’autor.
\- Quins lectors, si a ningú l'hi interessés a diferència del que jo escric, tinc milers de lectors - va protestar el David
\- Milers de lectors al teu món fictici… - va dir amb menyspreu l’autor.
\- Millor que zero lectors és - va esbufegar el David
\- Ara no et fiquis xulo, que l'única raó que ets algú al teu món és perquè t’he fet cas. Si continues emprenyant-me puc fer que el teu destí sigui pitjor que la simple depressió. 
\- Suïcidi? Si, si us plau, treu-me d’aquesta misèria és impossible raonar amb tu, sempre escrius el mateix.
\- Hi han pitjors destins que el suïcidi. De fet, tinc una idea, seràs el meu esclau. Últimament, estic bastant decebut de ChatGPT, potser tu pots fer un millor treball - va dir l’autor somrient.
\- No faré el que tu vulguis, em nego - va protestar el David.
\- Ah si a veure com t’agrada això.

De sobte el David es troba dins d’una sala totalment blanca on passarà 10 dies amb l’essencial per sobreviure.

\- Ahhh s’ha fet etern, i tu que deies que volies que la història sigues bona, quin sentit té que estigués allí tancat - va protestar el David

El David era una persona molt obedient i encara més obedient després de passar per la sala blanca.
Quina gràcia té fer-me així? T'estàs carregant la història… - va continuar a protestar el David.

\- Bueno, però ara he guanyat un esclau. Ara esclau t'encarregaràs d’escriure la meva pròxima història que publicaré al blog, vull una cosa original - va ordenar l’auto
\- D’acord, “El David contemplava la posta de sol des del balcó del seu petit apartament. Els colors càlids que pintaven el cel contrastaven amb la fredor que sentia per dins. Feia tres mesos que no sortia de casa excepte per anar a comprar el mínim imprescindible. La seva vida s'havia convertit en una rutina buida: despertar-se, mirar el sostre, arrossegar-se fins a la cuina, i tornar al llit. A vegades ni tan sols s'aixecava les persianes. Què més donava? Ningú el trobava… 

\- Para - va interrompre l’autor - no veus que estàs entrant en un bucle infinit.
\- I tu no veus que la nostra interacció pot ser publicada - va dir el David.

L’autor reflexiona i finalment s'adona que té raó.

\- I quin títol l'hi podríem donar? - pregunta l’autor.
\- “Text viu” seria perfecte.
