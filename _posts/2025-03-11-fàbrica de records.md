---
layout: post
title: "Fàbrica de records"
categories: relatos scifi
---
L'olor dolça i metàl·lica del neuro-sintetitzador sempre em calma, una mena de perfum familiar que em recorda que estic en control. Amb els dits enguantats, vaig ajustant els paràmetres per al nou record de la Clara: una posta de sol a Mart, amb la brisa freda acariciant-li la cara i el so suau de les dunes ressonant en els seus oïts. Un clàssic, però cada client té la seva pròpia recepta per a la felicitat. O, almenys, per a la il·lusió d'aquesta. Perquè, al final, això és el que venem, no? Il·lusions perfectament calibrades, experiències que la vida real no pot oferir.

Abans que pugui acabar de configurar el record de la Clara, el timbre de la porta interromp el meu procés. Un nou client, suposo. Amb un sospir, em trec els guants i em dirigeixo a la recepció. L'home que espera a l'entrada em fa un calfred només de veure'l. Té la mirada opaca i la mandíbula tensa, com si estigués a punt d'esclatar. Sense ni tan sols saludar, em llança una mirada gèlida i em diu: "Vull un record fosc. Un record de poder. Vull sentir el control absolut. Vull experimentar el plaer de sotmetre algú completament. Vull... violar algú."

La demanda de records com aquest encara que il·legal és bastant comuna. Jo acostumo a acceptar aquests encàrrecs per un preu deu vegades més gran que l'habitual. Però aquest cop, alguna cosa en la veu d'aquest home em fa dubtar. No és la típica petició d'un client buscant experimentar fantasies prohibides en un entorn controlat; hi ha una intensitat en els seus ulls que suggereix que no distingeix bé entre la realitat i la simulació.

Accepto, però decideixo que li ensenyaré una lliçó. Els seus ulls brillen amb excitació morbosa quan faig un gest afirmatiu. "Cinc mil ara i cinc mil quan acabi," li dic amb una veu professional. "Necessitaràs signar alguns documents per protegir-nos mútuament."

"Hauràs d'esperar fins demà," li dic mentre l'acompanyo cap a la cadira de calibratge. "Aquests records especials requereixen una programació més detallada."

Després de prendre les seves dades neuronals bàsiques i fer-li firmar els documents (que mai llegeixen), l'home marxa amb un somriure de complicitat.

Aquella nit treballo fins a l'alba. Configuro meticulosament cada detall del record: l'escenari, els personatges, les sensacions. Però amb una inversió crucial. En lloc de ser el perpetrador, ell serà la víctima. Experimentarà el terror, la impotència, la humiliació. Cada sensació amplificada pel neuro-sintetitzador fins a nivells gairebé insuportables.

Quan torna l'endemà, el seu somriure confinat em revolta. S'estira a la cadira amb entusiasme, com un nen esperant un regal. Mentre li col·loco l'aparell al cap, una part de mi qüestiona el que estic a punt de fer. Però recordo la seva mirada, aquell desig malalt, i el dubte s'esvaeix.

"Tanqui els ulls i relaxi's," murmuro mentre activo la seqüència. "L'experiència començarà en tres, dos, un..."

Els seus músculs es tensen immediatament. Una tremolor involuntària li recorre el cos mentre els seus dits s'aferren als braços de la cadira. Sota les parpelles, els seus ulls es mouen frenèticament. Reconec els senyals: el record ha començat.

Observo els monitors que mostren les seves constants vitals. El ritme cardíac s'accelera perillosament, la pressió arterial s'eleva. Suor freda li cobreix el front mentre el seu rostre es contorsiona en expressions de pànic i dolor. Tot està funcionant exactament com ho vaig programar.

El protocol habitual seria aturar la simulació si un client mostra signes d'angoixa extrema. Però avui no segueixo el protocol. Deixo que l'experiència segueixi el seu curs complet, cada minut dels vint que he dissenyat meticulosament. Vull que ho senti tot.

Quan finalment el record acaba, l'home obre els ulls. La seva mirada ja no és opaca sinó vidriosa, distant. Li trec l'aparell amb cura professional i espero.

"Com... com ha estat?" pregunto.

Ell em mira aleshores, i el que veig en els seus ulls em glaça la sang. No és remordiment. No és una lliçó apresa. És una ràbia primitiva, un odi incandescent que sembla consumir-lo des de dins.

"Em pagaràs per això," xiuxiueja amb veu ronca. "No saps qui soc. No saps el que puc fer."

S'aixeca amb dificultat de la cadira i s'encamina cap a la porta. Abans de sortir, es gira per mirar-me una última vegada.

"Espera la meva visita," diu simplement.

Quan la porta es tanca rere seu, m'adono del greu error que he comès. No he curat un monstre; l'he provocat.

Passa una setmana quan aquest client torna a entrar per la porta, aquest cop té un aspecte diferent.

“Crec que no vaig deixar les coses bé l’última vegada” diu. “La veritat és que l’experiència que vaig viure em va en realitat agradar, sentir la falta de control i el dolor té la seva gràcia. M’agradaria repetir-la”.

"Entenc," dic finalment, sorprenent-me a mi mateix amb la meva pròpia seguretat. "Podríem explorar més aquesta... direcció."

La seva mirada s'il·lumina, quasi infantil en la seva gratitud. És desconcertant veure aquesta vulnerabilitat en algú que fa una setmana em va terroritzar.

"Gràcies," murmura. "Sabia que ho entendries."

El faig passar a l'interior del laboratori novament. Mentre preparo l'equip, la meva ment funciona acceleradament.

Aquesta vegada, configuro el record amb més subtilesa. La por estarà present, però també la rendició, l'acceptació, fins i tot moments de plaer enmig del dolor. Vull que sigui una experiència complexa, no només un càstig.

"Estàs llest?" pregunto, amb el dit sobre el botó d'activació.

De sobte algú m'agafa per darrere. Uns braços forts m'immobilitzen mentre una mà em tapa la boca amb un drap humit que fa olor de químics. Intento resistir-me, però la meva visió ja comença a difuminar-se per les vores. L'últim que veig abans de perdre el coneixement és el meu client, que s'aixeca de la cadira amb un somriure tranquil, molt diferent de la vulnerabilitat que mostrava fa uns instants.

"No et preocupis," el sento dir, com si la seva veu vingués d'un túnel llunyà. "Tu també necessites una lliçó."

Quan recupero la consciència, estic assegut a la meva pròpia cadira de calibratge. Intento moure'm, però tinc els canells i els turmells fermament lligats amb corretges mèdiques. El pànic m'inunda mentre veig el meu client ajustant els controls del neuro-sintetitzador amb la destresa d'un professional.

"Qui ets?" aconsegueixo preguntar, la meva veu trencadissa pel terror creixent.

"Soc com tu," respon sense aixecar la vista dels controls. "Però amb més experiència."
“Ara viuràs el record que planificaves implantar avui, relaxat”.

Col·loca l'aparell al meu cap amb la mateixa cura professional que jo mostrava amb els meus clients. El metall fred contra les meves temples em produeix nàusees. Aquest és el meu aparell, les meves corretges, la meva cadira. Tot el que vaig crear per donar il·lusions a altres ara s'ha convertit en la meva presó. “L’experiència començarà en tres, dos, un…”.
